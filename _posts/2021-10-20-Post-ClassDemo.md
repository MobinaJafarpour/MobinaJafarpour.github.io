---
layout: posts
title:عبدالملکیان
---
##عبدالملکیان

در سایه­‌ی چیزی که نیست
نشسته است و چیزی که نیست را
ورق می‌­زند

او تکه­ تکه بیدار می‌­شود
و تکه­ تکه راه می­‌افتد
و تکه‌­های بسیارش، مرگ را کلافه کرده است

انگشتِ اشاره‌اش که ازآسمان می‌­گذرد
اجازه می­‌گیرد
از او می­‌پرسد:
- غروب، جز برای غمگین کردن
به چه درد می‌­خورد؟
- همین! پرسشی که پاسخ است
تا ابد زنده می­‌ماند
پس رهایش کن، بگذار برود !

دیوانه است او
که هر بار حرف می‌­زند
دیوار به سمتِ دیگرش نگاه می­‌کند

دیوانه است او
که همچنان به کندنِ شب ادامه می‌­دهد
و خُرده­‌های تاریکی را
زیرِتخت پنهان می‌­کند

دیوانه است او
که گفته بود می­‌رود
امّا رفت
و گفته بود می­‌ماند
امّا ماند
و گفته بود می­‌خندد
امّا خندید
دیوانه است او
که رفتن و ماندن و خندیدن را بی‌­خیال شده
به کندنِ معنیِ «امّا» فکر می­‌کند

دیوانه باید باشد
که با طناب
او را به سپیده‌­دم بسته‌­اند

دیوانه است او
که دیروز تیربارانش کرده‌­اند و
هنوز به فرار فکر می‌­کند.
---
**Test**: This is atest
